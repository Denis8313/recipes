Ingredients:

CRVENI SOS
malo maslinovog ulja
1 veći luk
4 čena belog luka
100 gr narendanih šargarepa
250 gr svinjskog mesa
250 gr junećeg mesa
1 tegla (1/2 kg) sosa od paradajza
Vegete i bibera po ukusu
malo peršunovog lista – sitno iseckanog

BELI SOS (Bešamel)
4 kašike ulja
3 kakašike putera
2 kašike brašna
3 šolje mleka ili više ako treba
soli i bibera po ukusu
2 šolje narendane Mocarele ili sličnog sira (tipa Kačkavalj)
300 gr sveže Mocarele (dve ‘loptice’ pakovane u vodi)
1/2 šolje narendanog Parmezana za posipanje

Directions:

1.
U većoj šerpi, propržiti crni i beli luk. Dodati meso i šargarepe i dobro propržiti. Dodati sos od paradajza, začiniti i kuvati na laganoj vatri oko pola sata.

2.
Za beli sos, na ulju i puteru propržiti brašno, na vrlo niskoj temperaturi. Polako dodavati mleko, stalno mešajući. Dodati i začine, i kad se sve zgusne, dodati narendani sir.

Ako hoćete manje sira, slobodno smanjite količinu. Najvažnije je da znate da lazanje treba da budu sočne i nije bitno da imaju čvrsto držanje. Ovo nije gibanica!

3.
U pleh za pečenje, prvo staviti red crvenog sosa. Preko toga prekriti listovima za lazanje. Zatim red belog sosa pa testo i red crvenog sosa. Naseći sveži Mocarela sir na kolutiće i tako prekriti crveni sos. Staviti preko svega još jedan red listova lazanje i premazati svim ostatkom belog sosa. Odgore treba staviti malo soka od crvenog sosa, da beli sos nebi izgoreo. Kad je ispečeno – oko 1 sat na 180 stepeni, odgore staviti Parmezan i peći još 10 minuta.

4.
Prijatno!

